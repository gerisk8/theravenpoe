<!doctype html>
<html lang=hu>

 <meta charset=utf-8>
 <meta content="width=device-width" name=viewport>
 <link href=http://theravenpoe.com/css/main.css rel=stylesheet>
 <!--[if lt IE 9]><script src=http://theravenpoe.com/js/html5.js></script><![endif]-->

 <title>Edgar Allan Poe: A Holló</title>
 <meta content="Edgar Allan Poe az amerikai irodalom egyik kiemelkedő alakja. Leghíresebb és legismertebb verse, A holló, 1845-ben jelent meg. Oh, és szerette az átveréseket és a rejtvényeket." name=description>
 <meta content=http://theravenpoe.com/img/facebook.jpg property="og:image">


  <div class=bannercont>
   <div class=banner></div>
  </div>

  <article role=article>

   <h1>Edgar Allan Poe</h1>
    <h2>A Holló</h2>

   <p>Egyszer egy bús éjféltájon, míg borongtam zsongva, fájón,<br>
   S furcsa könyvek altatgattak, holt mesékből vén bazár,<br>
   Lankadt főm már le-ledobbant, mikor ím valami koppant,<br>
   Künn az ajtón, mintha roppant halkan roppanna a zár.<br>
   <span class=i>„Vendég lesz az”, így tünődtem, „azért roppan künn a zár</span><br>
   <span class=ind>Az lesz, más ki lenne már?”</span>

   <p>Óh, az emlék hogy sziven ver: padlómon a vak december<br>
   Éjén fantóm-rejtelemmel húnyt el minden szénsugár,<br>
   És én vártam: hátha virrad, s a sok vén betűvel írt lap<br>
   Bánatomra hátha írt ad, szép Lenórám halva bár,<br>
   Fény leánya, angyal-néven szép Lenórám halva bár,<br>
   <span class=ind>S földi néven senki már.</span>

   <p>S úgy tetszett: a függöny leng és bíborán bús selymü zengés,<br>
   Fájó, vájó, sohse sejtett torz iszonyt suhogva jár –,<br>
   Rémült szívem izgatottan lüktetett, s én csititottam:<br>
   <span class=i>„Látogató lesz az ottan, azért roppan künn a zár,</span><br>
   Késő vendég lesz az ottan, azért roppan künn a zár,<br>
   <span class=ind>Az lesz, más ki lenne már?”</span>

   <p>Visszatérve lelkem mersze, habozásom elmúlt persze,<br>
   S „Uram”, kezdtem, „avagy Úrnőm, megbocsájtja, ugyebár?<br>
   Ámde tény, hogy már ledobbant álmos főm, és Ön meg roppant<br>
   Halkan zörgött, alig koppant: alig roppant rá a zár,<br>
   Nem is hittem a fülemnek.” – S ajtót tártam, nyílt a zár:<br>
   <span class=ind>Éj volt künn, más semmi már.</span>

   <p>S mély homályba elmeredtem, szívvel, mely csodákra retten,<br>
   Látást vártam, milyet gyáva földi álom sohse tár;<br>
   Ám a csend, a nagy, kegyetlen csend csak állott megszegetlen,<br>
   Nem búgott más, csak egyetlen szó: „Lenóra!” – halk, sovár<br>
   Hangon én búgtam: „Lenóra!” s visszhang kelt rá, halk, sovár,<br>
   <span class=ind>Ez hangzott, s más semmi már.</span>

   <p>S hogy szobámba visszatértem, s még tüzelt javába vérem,<br>
   Hirtelen, már hangosabban, újra zörrent holmi zár,<br>
   S szóltam: „Persze, biztosan csak megzörrent a rácsosablak,<br>
   No, te zaj, most rajtakaplak, híres titkod most lejár,<br>
   Csitt, szivem, még csak egy percig, most a nagy titok lejár.<br>
   <span class=ind>Szél lesz az, más semmi már!”</span>

   <p>Azzal ablakom kitártam s íme garral, hetyke-bátran<br>
   Roppant Holló léptetett be, mesebeli vén madár,<br>
   S rám nem is biccentve orrot, meg sem állt, és fennenhordott,<br>
   Csőrrel ladyt s büszke lordot mímelt, s mint kit helye vár,<br>
   Ajtóm felett Pallasz szobrán megült, mint kit helye vár –,<br>
   <span class=ind>Ült, nem is moccanva már.</span>

   <p>S ahogy guggolt zordon, ében méltóságu tollmezében,<br>
   Gyászos kedvem mosolygóra váltotta a vén madár –,<br>
   S szóltam: „Bár meg vagy te nyesve, jól tudom, nem vagy te beste,<br>
   Zord holló vagy, ős nemes te, éji part küld, vad határ,<br>
   Mondd, mily néven tisztel ott lenn a plútói mély, vad ár?”<br>
   <span class=ind>S szólt a Holló: „Sohamár.”</span>

   <p>Ámultam, hogy ferde csőrén ilyen tártan, ilyen pőrén<br>
   Kél a hang, okos, komoly szó alig volt a szava bár,<br>
   Ám el az sem hallgatandó, hogy nem is volt még halandó,<br>
   Kit, hogy felnézett, az ajtó vállán így várt egy madár,<br>
   Ajtajának szobra vállán egy ilyen szörny vagy madár,<br>
   <span class=ind>Kinek neve: „Sohamár.”</span>

   <p>S fenn a csöndes szobron ülve, az a Holló egyedül e<br>
   Szót tagolta, mintha lelke ebbe volna öntve már;<br>
   Nem nyílt más igére ajka, nem rebbent a toll se rajta,<br>
   S én szólék, alig sohajtva: „Majd csak elmegy, messziszáll,<br>
   Mint remények, mint barátok, holnap ez is messziszáll.”<br>
   <span class=ind>S szólt a Holló: „Sohamár!”</span>

   <p>Megriadtam: csendziláló replikája mily találó –,<br>
   <span class=i>„Úgy lesz”, szóltam, „ennyit tud csak, s kész a szó- és igetár;</span><br>
   Gazdájának, holmi hajszolt, bús flótásnak búra ajzott<br>
   Ajkán leste el a jajszót, mást nem is hallhatva már,<br>
   Csak remények gyászdalát, csak terhes jajt hallhatva már,<br>
   <span class=ind>Ezt, hogy: „Soha – soha már!”</span>

   <p>S gyászos kedvem újra szépen felmosolygott, s párnás székem<br>
   Szemközt húztam, ott, ahol várt ajtó, szobor és madár;<br>
   És a lágy bársonyra dőlten tarka eszmét sorra szőttem,<br>
   Elmerengtem, eltünődtem: mily borongó nyitra jár,<br>
   Átkos, ős, vad, furcsa Hollóm titka mily bús nyitra jár,<br>
   <span class=ind>Mért károgja: „Soha már?”</span>

   <p>Ekként ültem, szőve-fejtve bús eszméket s szót se ejtve,<br>
   Míg a madár szeme izzott, szívemig tüzelve már;<br>
   S fejtve titkot, szőve vágyat, fejem halkan hátrabágyadt,<br>
   Bársonyon keresve ágyat, mit lámpám fénykörbe zár,<br>
   S melynek bíborát, a lágyat, mit lámpám fénykörbe zár,<br>
   <span class=ind><i>Ő</i> nem nyomja –, soha már!</span>

   <p>Ekkor, úgy rémlett, a légnek sűrűjén, látatlan égnek<br>
   Füstölők, s a szőnyeg bolyhán angyaltánc kél s muzsikál;<br>
   <span class=i>„Bús szív”, búgtam, „ím a Szent Ég szállt le Hozzád, égi vendég</span><br>
   Hoz vigaszt és önt nepenthét, s felejtést ád e pohár,<br>
   Idd, óh, idd a hűs nepenthét, jó felejtés enyhe vár!”<br>
   <span class=ind>S szólt a Holló: „Soha már!”</span>

   <p><span class=i>„Látnok!”, nyögtem, „szörnyü látnok! ördög légy, madár vagy átok!</span><br>
   Sátán küldött, vagy vihar vert most e puszta partra bár,<br>
   Tépetten is büszke lázban, bús varázstól leigáztan,<br>
   Itt e rémek-járta házban mondd meg, lelkem szódra vár –,<br>
   Van… <i>van</i> balzsam Gíleádban?… mondd meg –, lelkem esdve vár…”<br>
   <span class=ind>S szólt a Holló: „Soha már!”</span>

   <p><span class=i>„Látnok!”, búgtam, „szörnyü látnok! ördög légy, madár vagy átok!</span><br>
   Hogyha istent úgy félsz, mint én, s van hited, mely égre száll,<br>
   Mondd meg e gyászterhes órán: messze mennyben vár-e jó rám,<br>
   Angyal-néven szép Lenórám, kit nem szennyez földi sár,<br>
   Átölel még szép Lenórám, aki csupa fénysugár?”<br>
   <span class=ind>S szólt a Holló: „Soha már!”</span>

   <p><span class=i>„Ez legyen hát búcsúd!”, dörgött ajkam, „menj, madár vagy ördög,</span><br>
   Menj, ahol vár vad vihar rád és plútói mély határ!<br>
   Itt egy pelyhed se maradjon, csöpp setét nyomot se hagyjon,<br>
   Torz lelked már nyugtot adjon! hagyd el szobrom, rút madár!<br>
   Tépd ki csőröd a szivemből! hagyd el ajtóm, csúf madár!”<br>
   <span class=ind>S szólt a Holló: „Soha már!”</span>

   <p>S szárnyán többé toll se lendül, és csak fent ül, egyre fent ül,<br>
   Ajtóm sápadt Pallaszáról el nem űzi tél, se nyár!<br>
   Szörnyü szemmel ül a Holló, alvó démonhoz hasonló,<br>
   Míg a lámpa sávja omló fényén roppant árnya száll,<br>
   S lelkem itt e lomha árnyból, mely padlóm elöntve száll,<br>
   <span class=ind>Fel nem röppen – soha már!</span>

   <p><small class=trans>(Fordította: Tóth Árpád)</small>

   <img src=http://theravenpoe.com/img/nevermore.jpg alt class=nevermore height=325 width=325>

  </article>

  <aside role=complementary>

   <h2>Felolvasások</h2>
   <ul class=icons>
    <li><a href="http://www.youtube.com/watch?v=kNiPAwlUQx0" title="A Holló Latinovics Zoltán előadásában"><span class=icon-youtube aria-hidden=true></span>Latinovics Zoltán (Tóth Árpád fordítása)</a>
    <li><a href="http://www.youtube.com/watch?v=1tfoZuHpkVU" title="A Holló Gábor Miklós előadásában"><span class=icon-youtube aria-hidden=true></span>Gábor Miklós (Babits Mihály fordítása)</a>
    <li><a href="http://www.youtube.com/watch?v=y5nfyxTwyhw" title="A Holló Gábor Miklós előadásában"><span class=icon-youtube aria-hidden=true></span>Gábor Miklós (Szász Károly fordítása)</a>
   </ul>

   <h2>Fordítások</h2>
   <ul>
    <li><a href=http://mek.niif.hu/00400/00464/00464.htm#2>Babits Mihály</a>
    <li><a href=http://mek.niif.hu/00400/00464/00464.htm#3>Kosztolányi Dezső</a>
    <li><a href=http://mek.niif.hu/00400/00464/00464.htm#4>Lévay József</a>
    <li><a href=http://mek.niif.hu/00400/00464/00464.htm#6>Szász Károly</a>
    <li><a href=http://mek.niif.hu/00400/00464/00464.htm#7>Harsányi Zsolt</a>
    <li><a href=http://mek.niif.hu/00400/00464/00464.htm#8>Telekes Béla</a>
    <li><a href=http://mek.niif.hu/00400/00464/00464.htm#9>Franyó Zoltán</a>
    <li><a href=http://mek.niif.hu/00400/00464/00464.htm#10>Radó György</a>
    <li><a href=http://epa.oszk.hu/00000/00022/00258/07644.htm>Csillag Imre</a>
    <li><a href=http://de.wikisource.org/wiki/Der_Rabe>Német fordítások – <span lang=de>Der Rabe</span></a>
    <li><a href=http://fr.wikisource.org/wiki/Le_Corbeau>Francia fordítások – <span lang=fr>Le Corbeau</span></a>
    <li><a href=http://theravenpoe.com>Az eredeti angol mű – <span lang=en>The Raven</span></a>
   </ul>

   <h2>Ki az az Edgar Allan Poe?</h2>

   <p>Edgar Allan Poe az egyik legjelentősebb amerikai
   <ul>
    <li>– Költő
    <li>– Szerkesztő
    <li>– és Kritikus
   </ul>

   <p>Olyan irodalmi alakokra volt hatással, mint:
   <ul>
    <li>– Arthur Conan Doyle
    <li>– Fyodor Dostoyevsky
    <li>– Verne Gyula
    <li>– Charles Baudelaire
    <li>– és H. G. Wells
   </ul>

   <p>Sokan a detektívregény „feltalálójának” tartják. Jelentős szerepe volt a <abbr title="science fiction" lang=en>sci-fi</abbr> műfaj kialakulásában. Műveiben nagy hangsúlyt kap a misztikum, a rejtély, a megmagyarázhatatlan és a túlvilági események. Egyik legismertebb verse, <cite>A Holló</cite>, 1845-ben jelent meg, és azonnal sikert aratott. Poe karaktere és munkássága gyakran visszaköszön a populáris kultúrában. Ha többre vagy kíváncsi, az <a href=http://enciklopedia.fazekas.hu/palyakep/vilag/Poe.htm title="Edgar Allan poe rövid életrajza">életrajzban mindent megtalálhatsz</a>.

   <h2 class=res>További oldalak</h2>

   <p>Ebben a listában magyar nyelvű linkek szerepelnek.<br>Az angol nyelvű forrásokat az <a href=http://theravenpoe.com/#sources title="Az angol nyelvű források gyűjteménye">eredeti vers mellett találhatod meg</a>.
   <ul>
    <li><a href=http://mek.oszk.hu/03500/03575/html/02.htm#112>Edgar Allan Poe: A műalkotás filozófiája</a>
    <li><a href=http://mek.oszk.hu/03500/03575/html/>Edgar Allan Poe válogatott művei</a>
    <li><a href=http://www.literatura.hu/irok/szimbol/poe.htm>Edgar Allan Poe a Literatura.hu oldalán</a>
    <li><a href="http://www.youtube.com/watch?v=vkjOQGMZ6B0">Edgar Allan Poe: A fekete macska – Felolvassa: Végvári Tamás</a>
   </ul>

  </aside>

  <footer role=contentinfo>
   <p><small>Ezt az oldalt az irodalom szeretete fűti a hideg, magányos, borús éjszakákon <span class=love>❤</span></small>
   <p><a href=http://theravenpoe.com/a-hollo/humans.txt rel=nofollow title="Információ az oldalról és a készítő személyes üzenete"><img src=http://theravenpoe.com/img/humanstxt.png alt="Az oldalról és annak szerény alkotójáról" height=37 width=90></a>
  </footer>

  <div class=bottomcont>
   <div class=bottom></div>
  </div>

  <script>
   var _gaq=[['_setAccount','UA-38551252-1'],['_trackPageview']];(function(d,t){var g=d.createElement(t),s=d.getElementsByTagName(t)[0];g.src=('https:'==location.protocol?'//ssl':'//www')+'.google-analytics.com/ga.js';s.parentNode.insertBefore(g,s)}(document,'script'));
  </script>